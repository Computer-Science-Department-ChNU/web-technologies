= ЛАБОРАТОРНА РОБОТА №10

*Тема: Робота з примітивними типами даних.
Масиви.
Об'єкти.*

*Мета:* лабораторна робота призначена для ознайомлення студентів з різноманітними аспектами роботи з масивами, методами масивів, об'єктами та типами даних у JavaScript.
Вона допоможе студентам отримати практичні навички та краще зрозуміти основні концепції програмування на JavaScript.

== Вимоги та самостійна робота:

** Ознайомитися з примітивними типами даних: https://uk.javascript.info/number[числа], https://uk.javascript.info/string[рядки] та їх https://uk.javascript.info/primitives-methods[методами]
** Ознайомитися з https://uk.javascript.info/array[масивами] та їх https://uk.javascript.info/array-methods[методами]
** Ознайомитися з https://uk.javascript.info/object[об’єктами]

== Практична частина

=== Примітки:

** Кожне завдання має бути виконане у вигляді окремої функції
** Всі функції повинні знаходитися разом в одному .js-файлі
** .js-файл повинен бути приєднаний і викликаний з файлу .html
** Результати функцій вивести в консоль браузера з номером завдання для зручності перевірки

== Завдання 1

Створіть масив рядків, що містить назви фруктів.
Виконайте наступні дії:

. Видаліть останній елемент з масиву та виведіть оновлений масив у консоль.
. Додайте новий елемент "ананас" на початок масиву.
. Відсортуйте масив у зворотньому алфавітному порядку та виведіть результат у консоль.
. Знайдіть індекс елемента "яблуко" у масиві.

== Завдання 2

. Створіть масив рядків, що містить назви кольорів.
. Знайдіть найдовший і найдовший елементи у масиві.
. Видаліть з масиву всі рядки, крім тих, що містять слово "синій".
. Застосуйте метод join() до масиву, щоб об'єднати всі елементи у рядок і розділіть їх комами.
. Виведіть отриманий рядок у консоль

== Завдання 3

. Створіть масив об'єктів, що містить дані про працівників (ім'я, вік, посада).
. Відсортуйте масив за алфавітом за іменами працівників.
. Знайдіть всіх працівників, які мають посаду "розробник".
. Видаліть працівника з масиву за певною умовою (наприклад, за віком).
. Додайте нового працівника до масиву і виведіть оновлений масив у консоль.

== Завдання 4

. Створіть масив об'єктів, який містить дані про студентів (ім'я, вік, курс).
. Видаліть з масиву студента з ім'ям "Олексій".
. Додайте нового студента до масиву.
. Відсортуйте студентів за віком від найстаршого до наймолодшого.
. Знайдіть студента, який навчається на 3-му курсі.

== Завдання 5

. Створіть масив чисел і використайте метод map(), щоб піднести кожне число до квадрату.
. Використайте метод filter(), щоб отримати лише парні числа з масиву.
. Використайте метод reduce(), щоб знайти суму всіх елементів масиву.
. Створіть новий масив, який буде містити додаткові 5 чисел, і додайте його до початкового масиву.
. Використайте метод splice(), щоб видалити перші 3 елементи з масиву.

== Завдання 6

Створіть функцію libraryManagement, яка керує бібліотекою книг.
Функція має виконувати наступні операції:

. Створення початкового масиву об'єктів, що представляють книги в бібліотеці.
Кожна книга має містити наступні властивості: title (назва), author (автор), genre (жанр), pages (кількість сторінок), isAvailable (чи доступна книга).
. Додавання нової книги до бібліотеки.
Функція addBook(title, author, genre, pages) має додавати нову книгу до масиву книг з введеними параметрами.
Книга додається як об'єкт з усіма вказаними властивостями та значенням isAvailable:
true.
. Видалення книги з бібліотеки за назвою.
Функція removeBook(title) повинна видаляти книгу з масиву книг за вказаною назвою.
. Пошук книги за автором.
Функція findBooksByAuthor(author) повинна повертати масив книг, написаних вказаним автором.
. Позначення книги як взятої чи повернутої.
Функція toggleBookAvailability(title, isBorrowed) повинна змінювати властивість isAvailable книги з вказаною назвою на true, якщо книга повернута, або на false, якщо книга взята.
. Сортування книг за кількістю сторінок.
Функція sortBooksByPages() має сортувати масив книг за зростанням кількості сторінок.
. Зведення статистики про книги.
Функція getBooksStatistics() повинна повертати об'єкт, що містить наступні дані: загальна кількість книг, кількість доступних книг, кількість взятих книг, середня кількість сторінок у книзі.

== Завдання 7

. Створіть об'єкт, що містить дані про студента (ім'я, вік, курс).
. Додайте до об'єкту нову властивість, що містить список предметів студента.
. Видаліть властивість "вік" з об'єкту.
. Виведіть оновлений об'єкт у консоль.

== Контрольні запитання:

. Які методи роботи з масивами в JavaScript ви знаєте і наведіть приклади їх використання?
. Які є примітивні типи даних?
Які ви знаєте методи примітивів в JavaScript?
. Як ви можете додати новий елемент в кінець масиву в JavaScript?
. Як ви можете видалити останній елемент з масиву в JavaScript?
. Як ви можете впорядкувати елементи масиву в JavaScript?
. Які методи дозволяють видаляти та додавати елементи в середину масиву в JavaScript?
. Як ви можете перевірити, чи містить масив певний елемент в JavaScript?
. Як ви можете знайти позицію певного елемента в масиві в JavaScript?
. Як ви можете об'єднати два масиви в JavaScript?
. Як ви можете видалити властивість з об'єкту в JavaScript?
